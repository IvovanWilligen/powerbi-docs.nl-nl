---
title: Wat is een dashboard en hoe kan ik er een openen?
description: Dashboards zijn een belangrijke functie van de Power BI-service.
author: mihart
manager: kvivek
ms.custom: seodec18
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 01/22/2019
ms.author: mihart
LocalizationGroup: Dashboards
ms.openlocfilehash: 22e10ba6df72f38613ba3ab6cf91a57bbfc86b7c
ms.sourcegitcommit: 54907bb59a5c31b25d368d83a0c4faa5e2f0db66
ms.translationtype: HT
ms.contentlocale: nl-NL
ms.lasthandoff: 01/24/2019
ms.locfileid: "54838346"
---
# <a name="dashboards-for-power-bi-service-consumers"></a>Dashboards voor gebruikers van de Power BI-service

Een Power BI-***dashboard*** bestaat uit één pagina, ook wel een canvas genoemd, die gebruikmaakt van visualisaties om een verhaal te vertellen. Aangezien het maar één pagina betreft, bevat een goed ontworpen dashboard alleen de belangrijkste elementen van dat verhaal.

![dashboard](media/end-user-dashboards/power-bi-dashboard2.png)

De visualisaties die u op het dashboard ziet, worden *tegels* genoemd. Ze zijn door rapportontwerpers *vastgemaakt* aan het dashboard. Als u een tegel selecteert, gaat u naar de rapportpagina waar de visualisatie is gemaakt. Als u geen ervaring hebt met Power BI kunt u een goede basis leggen door de [basisconcepten van Power BI](end-user-basic-concepts.md) te lezen

> [!NOTE]
> Dashboards kunnen [op mobiele apparaten worden bekeken en gedeeld](mobile/mobile-apps-view-dashboard.md).
>
> Voor het weergeven van een dashboard dat met u is gedeeld, hebt u Power BI Pro nodig.
> 

De visualisaties op een dashboard zijn afkomstig uit rapporten en elk rapport is gebaseerd op één gegevensset. Een dashboard kan dan ook worden gezien als een ingang tot de onderliggende rapporten en gegevenssets. Als u een visualisatie selecteert, gaat u naar het rapport (en de gegevensset) die is gebruikt om de visualisatie te maken.

![Diagram met de relatie tussen dashboards, rapporten en gegevenssets](media/end-user-dashboards/power-bi-diagram.png)

## <a name="advantages-of-dashboards"></a>Voordelen van dashboards
Dashboards zijn een fantastische manier om uw bedrijf te monitoren, te zoeken naar antwoorden en de belangrijkste metrische gegevens in één oogopslag te zien. De visualisaties op een dashboard kunnen afkomstig zijn uit een of meer onderliggende gegevenssets en rapporten. Op een dashboard kunnen on-premises gegevens en cloudgegevens worden gecombineerd, zodat er een geconsolideerde weergave ontstaat van uw gegevens, ongeacht waar deze zich bevinden.

Een dashboard is meer dan een mooie visualisatie. Het is een zeer interactieve en aanpasbare oplossing en de tegels worden bijgewerkt wanneer de onderliggende gegevens veranderen.

## <a name="dashboards-versus-reports-for-power-bi-consumers"></a>Dashboards versus rapporten voor Power BI-***gebruikers***
Rapporten worden vaak verward met dashboards omdat dit ook canvassen met visualisaties zijn. Maar vanuit de optiek van een Power BI-*gebruiker* zijn er enkele belangrijke verschillen.

| **Mogelijkheid** | **Dashboards** | **Rapporten** |
| --- | --- | --- |
| Pagina's |Eén pagina |Een of meer pagina's |
| Gegevensbronnen |Een of meer rapporten en een of meer gegevenssets per dashboard |Eén gegevensset per rapport |
| Abonneren |U kunt zich abonneren op e-mails gerelateerd aan het dashboard |U kunt zich abonneren op e-mails gerelateerd aan de rapportpagina |
| Filteren |U kunt niet filteren of segmenteren |Er zijn verschillende manieren voor filteren, markeren en segmenteren |
| Waarschuwingen instellen |U kunt waarschuwingen aanmaken om u te e-mailen wanneer aan bepaalde voorwaarden is voldaan |Nee |
| Aanbevolen |U kunt één dashboard instellen als uw aanbevolen dashboard |U kunt geen aanbevolen rapport aanmaken |
| Query’s in natuurlijke taal |Op dashboard beschikbaar |Niet beschikbaar in rapporten |
| U kunt onderliggende tabellen en velden van de gegevensset bekijken |Nee. U kunt gegevens exporteren maar tabellen en velden niet in het dashboard zelf zien. |Ja. U kunt tabellen en velden en waarden van gegevenssets bekijken. |


## <a name="dashboard-creators-and-dashboard-consumers"></a>Auteurs en gebruikers van dashboards
Als Power BI-***gebruiker*** ontvangt u dashboards van *makers*. Uitgebreidere informatie over dashboards leest u in deze onderwerpen:

* [Een dashboard weergeven](end-user-dashboard-open.md)
* Meer informatie over [dashboardtegels](end-user-tiles.md) en wat er gebeurt als u een tegel selecteert.
* Wilt u een bepaalde dashboardtegel monitoren en een e-mail ontvangen wanneer deze een bepaalde drempelwaarde bereikt? [Stel dan een waarschuwing in voor de tegel](end-user-alerts.md).
* Vergroot uw kennis door vragen te stellen aan uw dashboard. Ontdek hoe u [Q&A van Power BI](end-user-q-and-a.md) gebruikt om een vraag te stellen over uw gegevens en antwoord krijgt in de vorm van een visualisatie.

> [!TIP]
> Als u hier niet hebt gevonden wat u zoekt, gebruikt u de inhoudsopgave aan de linkerkant om door alle onderwerpen te bladeren.
> 

## <a name="next-steps"></a>Volgende stappen
[Een dashboard weergeven](end-user-dashboard-open.md) 