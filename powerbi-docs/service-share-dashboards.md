---
title: Dashboards delen met collega's en anderen - Power BI
description: Lees hier hoe u dashboards van Power BI deelt met collega's in en buiten uw organisatie, en wat u moet weten over delen.
services: powerbi
documentationcenter: 
author: maggiesMSFT
manager: kfile
backup: ajayan
editor: 
tags: 
featuredvideoid: 0tUwn8DHo3s
qualityfocus: monitoring
qualitydate: 08/14/2017
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 01/08/2018
ms.author: maggies
ms.openlocfilehash: d0fbe2ca891096cf8b1ae2145260c3341c451658
ms.sourcegitcommit: 804ee18b4c892b7dcbd7d7d5d987b16ef16fc2bb
ms.translationtype: HT
ms.contentlocale: nl-NL
ms.lasthandoff: 01/09/2018
---
# <a name="share-your-power-bi-dashboards-with-coworkers-and-others"></a>Dashboards van Power BI delen met collega's en anderen
*Delen* is een goede manier om een paar personen toegang te geven tot uw dashboards en rapporten. Power BI ondersteunt [verschillende manieren om samen te werken en uw dashboards te distribueren](service-how-to-collaborate-distribute-dashboards-reports.md). Delen is er hier slechts één van.

![Pictogram Delen in een lijst van dashboards](media/service-share-dashboards/power-bi-share-dash.png)

Als u wilt gaan delen, moeten u en uw ontvangers een [Power BI Pro licentie](service-free-vs-pro.md) hebben, ongeacht of u inhoud binnen of buiten uw organisatie wilt delen. Een andere optie is dat de inhoud zich in een [Premium capaciteit](service-premium.md) bevindt. Suggesties? Het team van Power BI is altijd geïnteresseerd in uw feedback. Ga hiervoor naar de [site van de Power BI-community](https://community.powerbi.com/).

U kunt een dashboard delen vanuit uw eigen werkruimte of vanuit de werkruimte van een app. Wanneer u een dashboard deelt, kunnen de personen met wie u het dashboard deelt dit bekijken en de inhoud ervan op verschillende manieren weergeven, maar niet bewerken. Ze zien dezelfde gegevens die u ziet in het dashboard en rapporten, tenzij [beveiliging op rijniveau](service-admin-rls.md) wordt toegepast. De collega's met wie u het dashboard deelt, kunnen het dashboard weer delen met andere collega's, maar alleen als u dat toestaat. De personen buiten uw organisatie kunnen het dashboard ook bekijken en de inhoud ervan op verschillende manieren weergeven, maar niet delen. 

U kunt [een dashboard ook delen vanuit een van de mobiele apps van Power BI](mobile-share-dashboard-from-the-mobile-apps.md). U kunt dashboards delen vanuit de Power BI-service en de mobiele Power BI-apps, maar niet vanuit Power BI Desktop.

## <a name="video-share-a-dashboard"></a>Video: Een dashboard delen
Kijk hoe Amanda haar dashboard deelt met collega's binnen en buiten haar bedrijf. Volg vervolgens de stapsgewijze instructies onder de video om het zelf te proberen.

<iframe width="560" height="315" src="https://www.youtube.com/embed/0tUwn8DHo3s?list=PL1N57mwBHtN0JFoKSR0n-tBkUJHeMP2cP" frameborder="0" allowfullscreen></iframe>

## <a name="share-a-dashboard"></a>Een dashboard delen
1. Open een dashboard in uw eigen werkruimte (Mijn werkruimte) of in de werkruimte van een app en selecteer het pictogram **Delen** ![Pictogram Delen](media/service-share-dashboards/power-bi-share-icon.png).
2. Typ in het bovenste vak het volledige e-mailadres voor afzonderlijke personen, distributiegroepen of beveiligingsgroepen. U kunt niet delen met dynamische distributielijsten. 
   
   U kunt delen met mensen met adressen buiten uw organisatie, maar u ziet dan wel een waarschuwing.
   
   ![Waarschuwing over extern delen](media/service-share-dashboards/power-bi-share-dialog-warning.png)  
3. Typ desgewenst een bericht. Dit is niet verplicht.
4. Als collega's uw dashboard met anderen mogen delen, selecteert u **Ontvangers toestaan uw dashboard te delen**.
   
   Anderen toestaan om te delen, wordt *opnieuw delen* genoemd. Zij kunnen uw dashboard dan opnieuw delen vanuit de Power BI-service en de mobiele apps, of de e-mail met de uitnodiging doorsturen naar anderen in uw organisatie. De uitnodiging verloopt na één maand. Personen buiten uw organisatie kunnen niet opnieuw delen. Als de eigenaar van het dashboard, kunt u opnieuw delen helemaal uitschakelen of intrekken op individuele basis. Zie [Delen van een dashboard stoppen of delen door anderen niet toestaan](service-share-dashboards.md#stop-sharing-a-dashboard-or-stop-others-from-sharing) hieronder voor meer informatie.
5. Selecteer **Delen.**
   
   ![De knop Delen selecteren](media/service-share-dashboards/power-bi-share-dialog-share.png)  
   
   Power BI verstuurt per e-mail een uitnodiging naar personen maar niet naar groepen. De e-mail bevat een koppeling naar het gedeelde dashboard. U ziet een **melding** als de uitnodiging is verzonden. 
   
   Wanneer ontvangers in uw organisatie op de koppeling klikken, wordt het dashboard door Power BI toegevoegd aan de overzichtspagina **Gedeeld met mij** van die personen. Ze kunnen uw naam selecteren om alle dashboards te zien die u hebt gedeeld. 
   
   ![Overzichtspagina Gedeeld met mij](media/service-share-dashboards/power-bi-shared-with-me-list-page.png)
   
   Wanneer ontvangers buiten uw organisatie op de koppeling klikken, zien ze het dashboard, maar niet in de gebruikelijke Power BI-portal. Zie [Een dashboard delen met personen buiten uw organisatie](service-share-dashboards.md#share-a-dashboard-with-people-outside-your-organization) hieronder voor meer informatie.

## <a name="who-has-access-to-a-dashboard-you-shared"></a>Wie heeft er toegang tot een dashboard dat u hebt gedeeld?
Soms wilt u de personen zien met wie u een dashboard hebt gedeeld en met wie zij het dashboard hebben gedeeld.

1. Selecteer in de lijst van dashboards of in het dashboard zelf **Delen** ![Pictogram Delen](media/service-share-dashboards/power-bi-share-icon.png). 
2. Selecteer in het dialoogvenster **Dashboard delen** het tabblad **Toegang**.
   
    ![Tabblad Toegang van het dialoogvenster Dashboard delen](media/service-share-dashboards/power-bi-share-dialog-access.png)
   
    Personen buiten uw organisatie worden aangeduid als **Gast**.

## <a name="stop-sharing-a-dashboard-or-stop-others-from-sharing"></a>Delen van een dashboard stoppen of delen door anderen niet toestaan
Alleen de eigenaar van het dashboard kan opnieuw delen in- en uitschakelen.

### <a name="if-you-havent-sent-the-sharing-invitation-yet"></a>Als u de uitnodiging nog niet hebt verzonden
* Schakel het selectievakje **Ontvangers toestaan uw dashboard te delen** onder aan de uitnodiging uit voordat u deze verzendt.

### <a name="if-youve-already-shared-the-dashboard"></a>Als u het dashboard al hebt gedeeld
1. Selecteer in de lijst van dashboards of in het dashboard zelf **Delen** ![Pictogram Delen](media/service-share-dashboards/power-bi-share-icon.png). 
2. Selecteer in het dialoogvenster **Dashboard delen** het tabblad **Toegang**.
   
    ![Tabblad Toegang van het dialoogvenster Dashboard delen](media/service-share-dashboards/power-bi-share-dialog-access.png)
3. Selecteer het weglatingsteken (**...** ) naast **Lezen en opnieuw delen** en selecteer:
   
   ![Weglatingsteken naast Lezen en opnieuw delen](media/service-share-dashboards/power-bi-change-access.png)
   
   * **Lezen** om te voorkomen dat deze persoon met iemand anders deelt.
   * **Toegang verwijderen** om te voorkomen dat deze persoon het dashboard ziet.

4. In het dialoogvenster **Toegang verwijderen** geeft u aan of u de toegang tot de bijbehorende inhoud, zoals rapporten en gegevenssets, ook wilt verwijderen. Als u items met een waarschuwingspictogram ![Power BI waarschuwingspictogram](media/service-share-dashboards/power-bi-warning-icon.png) verwijdert, wordt aangeraden verwante inhoud te verwijderen omdat deze niet correct wordt weergegeven.

## <a name="share-a-dashboard-with-people-outside-your-organization"></a>Een dashboard delen met personen buiten uw organisatie
Wanneer u deelt met personen buiten uw organisatie, krijgen deze een e-mail met een koppeling naar het gedeelde dashboard. Ze moeten zich aanmelden bij Power BI om het dashboard te zien. Als ze geen licentie voor Power BI Pro hebben, kunnen ze een licentie aanvragen nadat ze op de koppeling hebben geklikt.

Nadat ze zich hebben aangemeld, zien ze het gedeelde dashboard in een eigen browservenster zonder het navigatiedeelvenster aan de linkerkant, dus niet in hun gebruikelijke Power BI-portal. Ze moeten een bladwijzer voor de koppeling toevoegen om dit dashboard in de toekomst te kunnen bekijken.

Ze kunnen geen inhoud van dit dashboard of rapport bewerken. Ze kunnen interactie hebben met de grafieken in het rapport (kruislings markeren) en eventuele filters/slicers wijzigen die beschikbaar zijn in de rapporten die zijn verbonden met het dashboard. De wijzigingen kunnen ze echter niet opslaan.

Alleen de directe ontvangers kunnen het gedeelde dashboard zien. Als u bijvoorbeeld een uitnodiging stuurt naar Vicki@contoso.com, kan alleen Vicki het dashboard zien. Niemand anders kan dat dashboard zien, zelfs niet als ze de koppeling hebben, en Vicki moet hetzelfde e-mailadres gebruiken om toegang te krijgen tot dit dashboard. Als ze zich aanmeldt met een ander e-mailadres, heeft ze ook geen toegang tot het dashboard.

Personen buiten uw organisatie kunnen helemaal geen gegevens zien als rolbeveiliging of beveiliging op rijniveau is geïmplementeerd op on-premises tabellaire modellen van Analysis Services.

Als u vanuit een mobiele app van Power BI een koppeling verstuurt naar personen buiten uw organisatie, wordt het dashboard na het klikken op de koppeling geopend in een browser, niet in de mobiele Power BI-app.

## <a name="limitations-and-considerations"></a>Beperkingen en overwegingen
Houd rekening met het volgende bij het delen van dashboards:

* In het algemeen zien u en uw collega's dezelfde gegevens in het dashboard. Dus als u gemachtigd bent om meer gegevens te zien dan zij, kunnen ze alle gegevens in uw dashboard bekijken. Als er echter [beveiliging op rijniveau](service-admin-rls.md) is toegepast op de gegevensset van een dashboard, worden de referenties van elke persoon gebruikt om te bepalen welke gegevens ze mogen zien.
* Iedereen met wie u uw dashboard deelt, kan dit zien en in de [leesweergave](service-reading-view-and-editing-view.md) interactie hebben met uw rapporten. Ze kunnen geen rapporten maken of wijzigingen in bestaande rapporten opslaan.
* Niemand kan de gegevensset zien of downloaden.
* Iedereen kan [de dashboardgegevens handmatig vernieuwen](refresh-data.md).
* Als u Office 365 gebruikt voor e-mail, kunt u delen met leden van een distributiegroep door het e-mailadres in te voeren dat is gekoppeld aan de distributiegroep.
* Collega's met hetzelfde e-maildomein als u, en collega's met een ander domein maar dat wel binnen dezelfde tenant is geregistreerd, kunnen het dashboard delen met anderen. Stel dat de domeinen contoso.com en contoso2.com bijvoorbeeld zijn geregistreerd in dezelfde tenant. Als uw e-mailadres konrads@contoso.com is, kunnen ravali@contoso.com en gustav@contoso2.com allebei delen, uiteraard alleen als u ze hiervoor toestemming hebt gegeven.
* Als uw collega's al toegang hebben tot een specifiek dashboard, kunt u een directe koppeling naar dat dashboard verzenden door de URL te kopiëren wanneer u zich in het dashboard bevindt. Bijvoorbeeld:`https://powerbi.com/dashboards/g12466b5-a452-4e55-8634-xxxxxxxxxxxx`
* Als uw collega's al toegang tot een specifiek dashboard hebben, kunt u ook [een directe koppeling naar het onderliggende rapport versturen](service-share-reports.md). 

## <a name="troubleshoot-sharing"></a>Problemen met delen oplossen

### <a name="my-dashboard-recipients-see-a-lock-icon-in-a-tile-or-a-permission-required-message"></a>De ontvangers van mijn dashboard zien een vergrendelingspictogram in een tegel of een bericht 'Machtiging is vereist'

De personen met wie u inhoud deelt zien mogelijk een vergrendelde tegel in een dashboard of het bericht 'Machtiging is vereist' wanneer ze proberen om een rapport weer te geven.

![Vergrendelde tegel in Power BI](media/service-share-dashboards/power-bi-locked_tile_small.png)

Als dit het geval is, moet u hen toestemming geven voor de onderliggende gegevensset. U doet dit als volgt:

1. Ga naar het tabblad **Gegevenssets** in de inhoudslijst.

1. Selecteer het beletselteken (**...** ) naast de gegevensset > **Machtigingen beheren**.

    ![Machtigingen beheren](media/service-share-dashboards/power-bi-sharing-manage-permissions.png)

3. Selecteer **Gebruiker toevoegen**.

    ![Gebruiker toevoegen selecteren](media/service-share-dashboards/power-bi-share-dataset-add-user.png)

1. Typ het volledige e-mailadres voor afzonderlijke personen, distributiegroepen of beveiligingsgroepen. U kunt niet delen met dynamische distributielijsten.

    ![E-mailadressen toevoegen](media/service-share-dashboards/power-bi-add-user-dataset.png)

5. Selecteer **Toevoegen**.

### <a name="i-cant-share-a-dashboard"></a>Ik kan geen dashboards delen

Als u een dashboard wilt delen, moet u toestemming hebben voor het opnieuw delen van de onderliggende inhoud -- verwante rapporten en gegevenssets. Als een bericht wordt weergegeven dat u niet kunt delen, vraagt u de auteur van het rapport u toestemming te geven deze rapporten en gegevenssets opnieuw te delen.


## <a name="next-steps"></a>Volgende stappen
* Wilt u feedback geven? Dit kan op de [site van de Power BI-community](https://community.powerbi.com/).
* [Hoe kan ik samenwerken aan dashboards en rapporten en deze delen?](service-how-to-collaborate-distribute-dashboards-reports.md)
* [Share Power BI reports with your coworkers](service-share-reports.md) (Power BI-rapporten delen met collega's)
* Vragen? [Misschien dat de Power BI-community het antwoord weet](http://community.powerbi.com/)

