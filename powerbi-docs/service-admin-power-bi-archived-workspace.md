---
title: Gearchiveerde Power BI-werkruimte
description: Gearchiveerde Power BI-werkruimte na het beheren van uw Office 365-tenant
services: powerbi
documentationcenter: 
author: guyinacube
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 06/28/2017
ms.author: asaxton
ms.openlocfilehash: e321fc33eb32988c358ac87290150fe54c1e9479
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: nl-NL
ms.lasthandoff: 11/13/2017
---
# <a name="power-bi-archived-workspace"></a>Gearchiveerde Power BI-werkruimte
Met Power BI kan iedereen zich aanmelden en de service binnen een paar minuten gaan gebruiken.  De IT-afdeling van uw organisatie kan er later voor kiezen om het beheer van Power BI over te nemen voor gebruikers in uw organisatie.  Als deze overname plaatsvindt, profiteert u van centraal beheer van gebruikers en machtigingen in uw organisatie en kunt u mogelijk profiteren van gestroomlijnde aanmelding met dezelfde aanmeldgegevens (gebruikersnaam en wachtwoord) die u ook voor andere services in uw organisatie gebruikt. 

Alle inhoud die u hebt gemaakt voordat uw IT-afdeling Power BI beheerde, wordt geplaatst in een gearchiveerde Power BI-werkruimte, die toegankelijk is vanaf het linkernavigatiegedeelte van [Power BI](https://app.powerbi.com).  U moet nieuwe Power BI-inhoud gaan maken in Mijn werkruimte, die wordt beveiligd en beheerd door de IT-afdeling van uw organisatie.  De gearchiveerde werkruimte blijft bestaan, maar er gelden beperkingen voor acties die u kunt uitvoeren op de inhoud in uw gearchiveerde werkruimte.  Om deze beperkingen te verwijderen, moet u de inhoud van uw gearchiveerde werkruimte migreren naar uw Mijn werkruimte, die wordt beheerd door uw IT-afdeling.

## <a name="restrictions-in-your-archived-workspace"></a>Beperkingen in uw gearchiveerde werkruimte
Er wordt geen inhoud verwijderd uit uw gearchiveerde werkruimte.  U kunt nog steeds gegevens ophalen, rapporten en dashboards maken en gegevenssets vernieuwen.  Bestaande gebruikers waarmee u inhoud hebt gedeeld, kunnen de inhoud ook nog weergeven in hun gearchiveerde werkruimte.

Er gelden echter enkele beperkingen met betrekking tot de inhoud in uw gearchiveerde werkruimte:

* **OneDrive voor Bedrijven.  ** U kunt geen gegevens meer ophalen of vernieuwen vanaf OneDrive voor bedrijven voor gegevenssets in uw gearchiveerde werkruimte.  Als u probeert verbinding te maken met deze bron, ontvangt u een waarschuwing.
* **Dashboards delen.  ** U kunt geen dashboards delen met andere gebruikers vanaf uw gearchiveerde werkruimte.  Gebruikers die al toegang hebben, kunnen gedeelde dashboards nog steeds weergeven door hun gearchiveerde werkruimte te openen.
* ** Groepen maken.  ** U kunt geen groepen maken in uw gearchiveerde werkruimte.
* **Toegang op mobiele Power BI-apps.  ** U kunt inhoud op het web wel weergeven in uw gearchiveerde werkruimte, maar deze inhoud wordt niet meer weergegeven in de mobiele Power BI-apps.

## <a name="migrating-content-in-your-archived-workspace"></a>Inhoud in uw gearchiveerde werkruimte migreren
Om Power BI te blijven gebruiken, moet u nieuwe inhoud maken in uw Mijn werkruimte, die wordt beheerd door uw IT-afdeling.   U moet ook plannen om inhoud in uw gearchiveerde werkruimte te migreren naar uw Mijn werkruimte.  Hoe u inhoud migreert, is afhankelijk van het type inhoud:

* **Excel- of Power BI Desktop- gegevenssets.  ** U kunt deze gegevenssets migreren door over te schakelen vanaf uw Gearchiveerde werkruimte naar Mijn werkruimte en het Excel- of Power BI Desktop-bestand opnieuw te uploaden door te klikken op de knop 'Mijn gegevens'.  Als u geplande vernieuwing instelt, moet u die instellingen opnieuw configureren voor de nieuwe gegevensset in Mijn werkruimte.
* ** Andere gegevenssets.  ** Schakel over naar Mijn werkruimte en klik op de knop Gegevens ophalen om opnieuw verbinding te maken met andere gegevenssets die u hebt gemaakt in uw Gearchiveerde werkruimte.  Mogelijk moet u beveiligings- of verbindingsinformatie opnieuw invoeren.
* **Rapporten.  ** Rapporten die zijn opgenomen in Excel- of Power BI Desktop-bestanden of rapporten die zijn geïnstalleerd als onderdeel van inhoudspakketten worden automatisch opnieuw gemaakt wanneer u het bijbehorende Excel- of Power BI Desktop-bestand opnieuw uploadt of wanneer u opnieuw verbinding maakt met het inhoudspakket.  Als u uw eigen rapporten hebt gemaakt via de Power BI-service, moet u deze rapporten opnieuw maken in uw Mijn werkruimte.
* **Dashboards.  ** Dashboards die zijn geïnstalleerd als onderdeel van inhoudspakketten worden automatisch opnieuw gemaakt wanneer u opnieuw verbinding maakt met het inhoudspakket in Mijn werkruimte.  Als u uw eigen dashboards hebt gemaakt via de Power BI-service, moet u deze dashboards opnieuw maken in uw Mijn werkruimte.

Nog vragen? [Misschien dat de Power Bi-community het antwoord weet](http://community.powerbi.com/)

