---
title: Een werkruimte maken - Power BI
description: Een werkruimte maken - opnemen
services: powerbi
author: maggiesMSFT
ms.service: powerbi
ms.topic: include
ms.date: 04/04/2019
ms.author: maggies
ms.custom: include file
ms.openlocfilehash: bbd1f47b2d798e662f84f009b3260a11d39cb23d
ms.sourcegitcommit: e67bacbfc5638ee97e3d2e0e7f5bd2d9aac78f9c
ms.translationtype: HT
ms.contentlocale: nl-NL
ms.lasthandoff: 07/02/2019
ms.locfileid: "67534622"
---
1. Maak eerst de werkruimte. Selecteer **Werkruimten** > **App-werkruimte maken**. 
   
     ![App-werkruimte maken](media/powerbi-service-create-app-workspace/power-bi-create-app-workspace.png)
   
    Hier plaatst u de inhoud waaraan u en uw collega's samenwerken.

2. Klik in de banner **U maakt een bijgewerkte werkruimte** op **Terugkeren naar klassiek**. 

    ![De optie voor terugkeren naar de klassieke werkruimte](media/powerbi-service-create-app-workspace/power-bi-revert-classic-workspace.png)

3. Geef een naam op voor de werkruimte. Als de corresponderende **werkruimte-id** niet beschikbaar is, kunt u deze bewerken tot een unieke aanduiding.
   
     De app zal dezelfde naam hebben.
   
     ![Een naam voor de werkruimte invoeren](media/powerbi-service-create-app-workspace/power-bi-apps-create-workspace-name.png)

3. U moet een aantal opties instellen. Als u **Openbaar** kiest, is de inhoud van de werkruimte zichtbaar voor iedereen in de organisatie. **Privé** betekent dat de inhoud alleen zichtbaar is voor leden van de werkruimte.
   
     ![Privé of Openbaar instellen](media/powerbi-service-create-app-workspace/power-bi-apps-create-workspace-private-public.png)
   
    U kunt de instelling Openbaar/Privé niet meer wijzigen nadat u de groep hebt gemaakt.

4. U kunt ook kiezen of leden van de werkruimte rechten voor **bewerken** of **alleen-lezen** krijgen.
   
     ![Rechten voor bewerken of alleen-lezen instellen](media/powerbi-service-create-app-workspace/power-bi-apps-create-workspace-members-edit.png)
   
     Voeg alleen personen toe aan de app-werkruimte als u wilt dat ze de inhoud kunnen bewerken. Als ze de inhoud alleen hoeven te kunnen bekijken, voeg hen dan niet toe aan de werkruimte. In plaats daarvan neemt u hen op wanneer u de app publiceert.

5. Voeg de e-mailadressen toe van de personen die u toegang tot de werkruimte wilt geven, en selecteer **Toevoegen**. U kunt geen groepsaliassen toevoegen, alleen personen.

6. Bepaal per persoon of deze een lid of een beheerder is.
   
     ![Lid of Beheerder instellen](media/powerbi-service-create-app-workspace/power-bi-apps-create-workspace-admin.png)
   
    Beheerders kunnen de werkruimte zelf bewerken, en bijvoorbeeld ook andere leden toevoegen. Leden kunnen de inhoud in de werkruimte bewerken, tenzij ze alleen leesrechten hebben. Zowel beheerders als leden kunnen de app publiceren.

7. Selecteer **Opslaan**.

De werkruimte wordt gemaakt en in Power BI geopend. De werkruimte wordt weergegeven in de lijst met werkruimten waarvan u lid bent. Omdat u een beheerder bent, kunt u het weglatingsteken (...) selecteren om terug te gaan en wijzigingen aanbrengen, bijvoorbeeld nieuwe leden toevoegen of machtigingen van leden wijzigen.

![Werkruimte bewerken](media/powerbi-service-create-app-workspace/power-bi-apps-edit-workspace-ellipsis.png)

