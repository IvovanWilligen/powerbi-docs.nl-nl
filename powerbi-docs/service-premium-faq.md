---
title: Veelgestelde vragen over Power BI Premium
description: Hier vindt u een lijst met veelgestelde vragen en antwoorden over Power BI Premium.
author: mgblythe
manager: kfile
ms.reviewer: ''
ms.service: powerbi
ms.component: powerbi-admin
ms.topic: conceptual
ms.date: 09/20/2017
ms.author: mblythe
LocalizationGroup: Premium
ms.openlocfilehash: 25340ac8349e112b2424496274441feedebe7052
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: nl-NL
ms.lasthandoff: 06/26/2018
ms.locfileid: "34298844"
---
# <a name="power-bi-premium-faq"></a>Veelgestelde vragen over Power BI Premium
Hier vindt u een lijst met veelgestelde vragen en antwoorden over Power BI Premium.

* Als u andere vragen hebt, kunt u deze stellen [in de Power BI-community](http://community.powerbi.com/).
* Nog steeds geen antwoord? Ga naar de [ondersteuningspagina van Power BI](https://powerbi.microsoft.com/support/).
* Of klik op het pictogram **Contact opnemen** ![](media/service-premium-faq/power-bi-contact-me-icon.png) in de rechterbenedenhoek van dit browservenster.

## <a name="power-bi-premium"></a>Power BI Premium
**Wat is Power BI Premium?**  
Power BI Premium is een nieuwe oplossing die is gebaseerd op capaciteit en die onder andere deze mogelijkheden biedt:

* De flexibiliteit om rapporten breed te publiceren binnen een onderneming, zonder dat ontvangers afzonderlijk een licentie nodig hebben.
* Grotere schaal en betere prestaties door toegewezen capaciteit in de Power BI-service.
* De mogelijkheid om assets van BI on-premises te onderhouden met Power BI Report Server.
* Eén API-gebied, een consistente set mogelijkheden en toegang tot de nieuwste functies voor ingesloten analyse.

**Wat doet Power BI Premium? Hoe werkt het?**  
Power BI Premium bestaat uit capaciteit in de Power BI-service die exclusief wordt toegewezen aan elke organisatie en die wordt ondersteund door specifieke hardware die volledig wordt beheerd door Microsoft. Organisaties kunnen ervoor kiezen om hun toegewezen capaciteit breed toe te passen of deze te verdelen over toegewezen werkruimten op basis van het aantal gebruikers, werkbelasting of andere factoren, waarbij het altijd mogelijk is om omhoog of omlaag te schalen.

**Hoe verschilt Power BI Pro van Power BI Premium? Waarom is Power BI Premium nodig?**  
Power BI Premium is een licentie op basis van capaciteit, terwijl Power BI Pro een licentie op basis van gebruikers is.

Power BI Premium bestaat uit capaciteit in de Power BI-service die exclusief wordt toegewezen aan elke organisatie en die wordt ondersteund door specifieke hardware die volledig wordt beheerd Microsoft. Hierdoor gelden er geen beperkingen meer voor de omvang van gegevenssets en voor vernieuwingsfrequenties. Dankzij de specifieke hardware is bovendien een strikte afscherming van gegevens mogelijk. Power BI Premium biedt ook de flexibiliteit om rapporten breed te publiceren binnen een onderneming, zonder dat ontvangers afzonderlijk een licentie nodig hebben.

Power BI Pro is bedoeld voor gebruikers die rapporten publiceren, dashboards delen, samenwerken met collega's in werkruimten en deelnemen aan andere gerelateerde activiteiten, zoals:

* Bewerken en opslaan van aangepaste weergaven
* Persoonlijke dashboards maken (vastmaken aan nieuw dashboard)
* Gegevens analyseren in Excel of Power BI Desktop
* Delen met ondersteuning voor Excel Web App
* Dashboards delen en samenwerken met Office 365-groepen
* Inhoud integreren met Microsoft Teams

**Heb ik Power BI Pro nodig om Power BI Premium te gebruiken?**  
Ja. Power BI Pro is vereist voor het publiceren van rapporten, het delen van dashboards, samenwerken met collega's in werkruimten en deelnemen aan andere gerelateerde activiteiten.

**Wat zijn de kosten van Power BI Premium cost? Hoeveel SKU's worden er beschikbaar gesteld?**  
Power BI Premium kan worden gekocht op basis van het aantal virtuele kernen. Informatie over prijzen vindt u op de [pagina met prijzen van Power BI](https://powerbi.microsoft.com/pricing/). Meer informatie over knooppunten en virtuele kernen vindt u in dit Engelstalige [document over Microsoft Power BI Premium](https://aka.ms/pbipremiumwhitepaper). Gebruik deze [calculator](https://powerbi.microsoft.com/calculator/) om een schatting te maken van de Premium-capaciteit die u nodig hebt.

**Wat wordt er bedoeld met 'capaciteit'?**  
'Capaciteit' verwijst naar een benoemde capaciteit die door een beheerder is ingericht via de beheerportal voor Power BI Premium-capaciteit. Een capaciteit is een groepering van een of meer knooppunten. Zie voor meer informatie dit Engelstalige [document over Microsoft Power BI Premium](https://aka.ms/pbipremiumwhitepaper).

**Hoe wordt Power BI Premium gefactureerd?**  
Power BI Premium wordt maandelijks gefactureerd en de abonnementstermijn bedraagt één jaar.

**Hoe kan ik Power BI Premium kopen?**  
Power BI Premium is beschikbaar als een invoegtoepassing voor Power BI Pro in het Office 365-beheercentrum. Zie [Power BI Premium kopen](service-admin-premium-purchase.md) voor meer informatie. U kunt ook contact opnemen met uw Microsoft-vertegenwoordiger voor meer informatie.

**Hoe weet ik hoeveel Power BI Premium-capaciteit ik nodig heb?**  
Gebruik deze [kostencalculator](https://powerbi.microsoft.com/calculator/) om een schatting te maken van de hoeveelheid Premium-capaciteit die u nodig hebt.

**Wanneer komt Power BI Premium beschikbaar? Is het gelijktijdig in alle landen en regio's beschikbaar?**  
Power BI Premium zal algemeen beschikbaar zijn aan het eind van het tweede kwartaal van 2017 voor alle landen en regio's die momenteel worden ondersteund door de Power BI-service.

**Voldoet Power BI Premium aan de certificerings- en nalevingsvereisten op het moment van release? Hoe zit het met nationale clouds?**  
Power BI Premium zal algemeen beschikbaar zijn aan het eind van het tweede kwartaal van 2017 voor alle landen en regio's die momenteel worden ondersteund door de Power BI-service. Nationale clouds, met name Duitsland, China en de Amerikaanse overheid, zullen naar verwachting beschikbaar komen in het derde kwartaal van 2017. De certificerings- en nalevingsvereisten van Power-BI gelden ook voor Power BI Premium op het moment van algemene beschikbaarheid.

**Is Power BI Premium beschikbaar met Office 365 E5?**  
Power BI Premium is beschikbaar als een invoegtoepassing voor Power BI Pro. Office 365 E5 bevat Power BI Pro. E5-klanten kunnen Premium kopen als een invoegtoepassing voor hun bestaande Pro-licenties.

**Kunt u een scenario geven waarin Power BI Pro en Power BI Premium samenwerken om een organisatie toegang te bieden tot moderne BI?**  
Deze voorbeelden laten zien hoe klanten hun wensen op het gebied van BI kunnen realiseren door te kiezen voor een combinatie van Power BI Pro en Power BI Premium.

| Scenario 1 | Scenario 2 | Scenario 3 | Scenario 4 |
| --- | --- | --- | --- |
| Een organisatie/afdeling wil dat alle werknemers beschikken over selfservice-BI en met elkaar samenwerken, door dashboards te delen, ad hoc-analyses uit te voeren en rapporten te publiceren |Een organisatie/afdeling heeft een combinatie van gebruikers die selfservice-BI en samenwerking nodig hebben, en gebruikers die alleen BI-inhoud hoeven te gebruiken |Een organisatie/afdeling heeft gebruikers die niet alleen selfservice-BI en samenwerking nodig hebben, maar die ook rapporten on-premises moeten houden |Een financiële afdeling is voorafgaand aan de publicatie van de jaarcijfers druk bezig met het analyseren van enkele grote gegevenssets en heeft hiervoor onbeperkte en afgeschermde capaciteit nodig voor het beheren van de workloads |
| **Oplossing:**<br/><br/>1. Power BI Pro voor elke gebruiker<br/><br/>2. Onderzoek de mogelijkheid of het zinvol is om Power BI Premium toe te voegen: zie de overige scenario's |**Oplossing:**<br/><br/>1. Power BI Pro voor gebruikers die selfservice-BI en samenwerking nodig hebben<br/><br/>2. Power BI Premium toevoegen om BI-inhoud te kunnen distribueren naar gebruikers die deze alleen hoeven te raadplegen |**Oplossing:**<br/><br/>1. Power BI Pro voor gebruikers die selfservice-BI en samenwerking nodig hebben<br/><br/>2. Power BI Premium toevoegen om rapporten on-premises te kunnen publiceren, en in hun eigen tempo over te stappen naar de cloud |**Oplossing:**<br/><br/>1. Power BI Pro voor elke gebruiker op de financiële afdeling<br/><br/>2. Power BI Premium toevoegen voor de toegewezen resources, in de cloud, voor exclusief gebruik door het financiële team om zo een grotere schaal en betere prestaties te bieden |

**Wat is Power BI Report Server? Betekent dit dat Power BI on-premises beschikbaar komt?**  
Power BI Report Server is beschikbaar als onderdeel van Power BI Premium en is compatibel met rapporten van SQL Server Reporting Services. Hierdoor is het mogelijk om on-premises, dus binnen de grenzen van de firewall van een organisatie, interactieve Power BI-rapporten, en gepagineerde rapporten, te implementeren en distribueren. Organisaties kunnen kiezen voor Power BI in de cloud, of besluiten om rapporten on-premises te houden met behulp van Power BI Report Server en in hun eigen tempo over te stappen naar de cloud.

Mogelijkheden van Power BI zoals realtime-dashboards en query's in natuurlijke taal in de Power BI-service zijn niet beschikbaar als onderdeel van Power BI Report Server. 

Zie [Aan de slag met Power BI Report Server](report-server/get-started.md) voor meer informatie over Power BI Report Server.

**Is Power BI Report Server de functie die Microsoft beschikbaar heeft gesteld als de technische preview van Power BI Reports voor SSRS? Waarom is dit nu onderdeel van Power BI terwijl het een functie van SQL leek te zijn?**  
Power BI Report Server is beschikbaar als onderdeel van Power BI Premium en is compatibel met rapporten van SQL Server Reporting Services. Hierdoor is het mogelijk om on-premises, dus binnen de grenzen van de firewall van een organisatie, interactieve Power BI-rapporten, en gepagineerde rapporten, te implementeren en distribueren.

In de aankondiging van Power BI Premium is voor het eerst beschreven hoe we deze functionaliteit op de markt gaan zetten.

Zie [Aan de slag met Power BI Report Server](report-server/get-started.md) voor meer informatie over Power BI Report Server.

**Wat zijn Power BI-apps?**  
We zijn bezig met het omzetten van inhoudspakketten in Power BI-apps om onze gebruikers nog betere mogelijkheden te geven om op grote schaal inzichten te detecteren en verkennen. Power BI-apps zijn inmiddels beschikbaar en bieden een vereenvoudigde manier om dashboards en rapporten te implementeren naar specifieke personen, groepen of een hele organisatie. Zakelijke gebruikers kunnen deze apps eenvoudig installeren en de intuïtieve interface zorgt ervoor dat inhoud op één plek kan worden verzameld en automatisch wordt bijgewerkt. 

Zie [Wat zijn apps in Power BI?](service-install-use-apps.md) voor meer informatie.

**Worden Power BI Pro, de gratis versie van Power BI, Power BI Desktop en andere versies aangepast wanneer Power BI Premium op de markt komt?**  
Vanaf dit moment maken we ook duidelijker onderscheid tussen Power BI Pro en de gratis service. We hebben feedback gekregen dat hoewel de gratis service bedoeld is voor persoonlijk gebruik en Power BI Pro samenwerking mogelijk maakt, de functionele verschillen tussen deze twee versies verwarring oplevert voor gebruikers. De gratis service zal daarom vanaf nu dezelfde functionaliteit hebben als Power BI Pro, maar de functies voor delen en samenwerking zijn alleen beschikbaar voor gebruikers van Power BI Pro.

Gebruikers van de gratis Power BI-service krijgen toegang tot alle gegevensbronnen, hogere opslaglimieten voor werkruimten, en hogere vernieuwingsfrequenties en streamingsnelheden. Deze wijzigingen worden van kracht op 1 juni 2017 en u vindt meer informatie in [Registreren voor Power BI via selfservice](service-self-service-signup-for-power-bi.md). Power BI Desktop blijft gratis beschikbaar.

Zie [De verlengde Pro-proefversie activeren](service-extended-pro-trial.md) voor informatie over het verlengen van de proefversie van Power BI Pro.

## <a name="power-bi-free"></a>Gratis versie van Power BI
**Welke mogelijkheden worden toegevoegd aan de gratis service?**  
Vanaf 1 juni 2017 biedt de gratis service mogelijkheden die ook te vinden zijn in Power BI Pro, met uitzondering van delen, distributie binnen de organisatie en samenwerking. Het gaat dan onder andere om een limiet van 10 GB per werkruimte, maximaal acht geplande dagelijkse vernieuwingen voor gegevenssets en een streaming-gegevenssnelheid van maximaal 1 M per uur. We bieden ook nog toegang tot alle gegevensbronnen, met inbegrip van de gegevensbronnen die beschikbaar zijn via de on-premises gegevensgateway.

**Welke mogelijkheden van Power BI Pro zijn niet beschikbaar met de gratis service?**  
Peer-to-peer delen van dashboards, app-werkruimten (eerder Groepswerkruimten genoemd), analyseren in Excel en Power BI-apps (tenzij ondersteund door Premium-capaciteit) zijn mogelijkheden die alleen beschikbaar zijn in Power BI Pro.

**Wanneer worden deze wijzigingen van kracht?**  
Wijzigingen van de gratis service gaan in op 1 juni 2017.

**Hoe worden betrokken gebruikers van de gratis service geïnformeerd over deze wijzigingen?**  
Actieve gebruikers van de gratis service waarvoor de wijzigingen van 1 juni 2017 gevolgen hebben, krijgen een e-mail van Microsoft, en zien ook meldingen wanneer ze zich vanaf 3 mei 2017 aanmelden bij de Power BI-service.

Bestaande gebruikers van de gratis service die in het afgelopen jaar actief zijn geweest, komen in aanmerking voor de gratis, 12 maanden durende verlengde proefversie van Power BI Pro. De aanbieding ondersteunt de volledige functionaliteit van Power BI Pro, zodat gebruikers voldoende tijd hebben om te wennen aan de nieuwe manier waarop de service wordt gebruikt. Zie [De verlengde Pro-proefversie activeren](service-extended-pro-trial.md) voor informatie over het verlengen van de proefversie van Power BI Pro.

**Hebben gebruikers vanaf dat moment geen toegang meer tot hun inhoud (dashboards, rapporten)?**  
Nee. Ze hebben nog steeds toegang tot inhoud die ze hebben geüpload naar de Power BI-service. Inhoud die is gedeeld met anderen, is vanaf 1 juni 2017 mogelijk niet meer toegankelijk door de ontvangers. De kans bestaat dat ze op dat moment ook geen toegang meer hebben tot inhoud die anderen met hen hebben gedeeld.

Bestaande gebruikers van de gratis service die in het afgelopen jaar actief zijn geweest, komen in aanmerking voor de gratis, 12 maanden durende verlengde proefversie van Power BI Pro. De aanbieding ondersteunt de volledige functionaliteit van Power BI Pro, zodat gebruikers voldoende tijd hebben om te wennen aan de nieuwe manier waarop de service wordt gebruikt. Zie [De verlengde Pro-proefversie activeren](service-extended-pro-trial.md) voor informatie over het verlengen van de proefversie van Power BI Pro.

**Hoe weten gebruikers dat ze in aanmerking komen voor de verlengde proefversie van Power BI Pro?**  
Raadpleeg de [voorwaarden](https://aka.ms/power-bi-trial) van de verlengde Pro-proefversie.

Zie [De verlengde Pro-proefversie activeren](service-extended-pro-trial.md) voor informatie over het verlengen van de proefversie van Power BI Pro.

**Wat moeten gebruikers doen als ze niet in aanmerking komen voor de verlengde proefversie van Power BI Pro?**  
Dan kunnen ze zich [hier](https://app.powerbi.com/signupredirect?pbi_source=web) aanmelden voor een standaardproefversie van 60 dagen voor Power BI Pro.

**Betekent de introductie van Power BI Premium dat de mogelijkheden van de gratis service veranderen?**  
Gebruikers van de gratis service met toegang tot toegewezen capaciteit in Power BI Premium hebben de mogelijkheid om inhoud te ontvangen die door Power BI Pro-gebruikers naar ze is gedistribueerd via gepubliceerde apps.

## <a name="power-bi-pro"></a>Power BI Pro
**Wat verandert er aan Power BI Pro?**  
Power BI Pro blijft ongewijzigd.

**Hoe zit het met Office. Maakt Power BI Pro nog steeds deel uit van Office 365 E5?**  
Ja. Power BI Pro blijft deel uitmaken van Office 365 E5.

**Heb ik de mogelijkheid om van mijn Power BI Pro-licenties in te ruilen als ik wil overschakelen naar Power BI Premium?**  
Nee. Power BI Premium is een invoegtoepassing voor Power BI Pro, en daarom zijn voor Premium Pro-licenties vereist.

**Waarom is Power BI Pro nodig? Kan ik ook alleen Power BI Premium kopen?**  
Power BI Premium is een licentie op basis van capaciteit, terwijl Power BI Pro een licentie op basis van gebruikers is. Pro is bedoeld voor snelle en eenvoudige selfservice-analyses voor gebruikers die behoefte hebben aan samenwerking, het delen van dashboards, ad hoc-analyse en het publiceren van rapporten. Deze gebruikers krijgen dan de beschikking over onder andere deze mogelijkheden:

* Bewerken en opslaan van aangepaste weergaven
* Persoonlijke dashboards maken (vastmaken aan nieuw dashboard)
* Gegevens analyseren in Excel of Power BI Desktop
* Excel-werkmappen delen en weergeven met ondersteuning voor Excel Web App
* Dashboards delen en samenwerken met Office 365-groepen
* Inhoud integreren met Microsoft Teams

## <a name="power-bi-embedded"></a>Power BI Embedded
**Wat is er veranderd in Power BI Embedded?**  
Als onderdeel van Power BI Premium wordt Power BI Embedded samengevoegd met de Power BI-service om één API-gebied aan te bieden, plus een consistente set mogelijkheden en toegang tot de nieuwste functies. Gebruikers die plannen hebben om Power BI in te sluiten in hun apps, adviseren we vanaf nu om te beginnen met Power BI Desktop en over te stappen op implementatie met Power BI Premium.

**Wat zijn de voordelen van Power BI Premium voor het insluiten van analysemogelijkheden in apps?**  
Power BI Premium is een oplossing op basis van capaciteit die wordt uitgevoerd op specifieke hardware en die volledig wordt beheerd door Microsoft, als onderdeel van de Power BI-service. In de context van de levenscyclus van toepassingsontwikkeling biedt Power BI Premium nieuwe voordelen zoals flexibele en voorspelbaar kosten, verbeterd inhoudsbeheer voor ontwikkelaars en de volledige beschikbaarheid van Power BI-mogelijkheden voor ingesloten scenario's.

**Moet ik bestaande apps van Power BI Embedded migreren?**  
Power BI Embedded blijft volgens het onderstaande schema beschikbaar voor bestaande apps:

| Licentieovereenkomst | Beschikbaarheid van Power BI Embedded |
| --- | --- |
| Enterprise Agreement |Tot vervaldatum van bestaande overeenkomst |
| Direct en CSP |Eén jaar vanaf algemene beschikbaarheid van Power BI Premium |

Het is een goed idee om na te denken over het migreren van uw oplossing voor ingesloten analyse naar Power BI Premium. Zie [Inhoud van de Power BI Embedded-werkruimteverzameling migreren naar Power BI](developer/migrate-from-powerbi-embedded.md) voor meer informatie.

**Hoe migreer ik mijn bestaande apps van Power BI Embedded?**  
Raadpleeg de [migratiedocumentatie](developer/migrate-from-powerbi-embedded.md) voor hulp bij het migreren van apps.

**Komt er toch geen gratis versie van Power BI Embedded?**  
Onder het vorige model werd een beperkt aantal sessies aangeboden voor ontwikkel- en testdoeleinden. In het nieuwe scenario beschikken klanten nog steeds over gratis mogelijkheden om te ontwikkelen en te testen voor de productieomgeving. Klanten krijgen gedurende twee maanden toegang tot een proefversie van Power BI Pro om te ontwikkelen en testen. Power BI Desktop, de tool voor gegevensverkenning en rapportontwerp, blijft gratis beschikbaar.

**Is Power BI Embedded nog steeds een Azure-service? Waar kan ik Power BI Embedded kopen, inrichten en beheren?**  
Power BI Embedded wordt samengevoegd met de Power BI-service en daarom moet het product vanaf nu als zodanig worden gekocht, ingericht en beheerd. Zie [Insluiten met Power BI](developer/embedding.md) voor meer informatie.

## <a name="power-bi-desktop"></a>Power BI Desktop
**Wat wordt er gewijzigd in Power BI Desktop?**  
Er worden geen wijzigingen aangebracht in Power BI Desktop.

## <a name="power-bi-report-server"></a>Power BI Report Server
**Waarom is Power BI Report Server opgenomen in Power BI Premium in plaats van als afzonderlijk product te worden verkocht?**  
In Power BI Premium is het mogelijk om assets van BI on-premises te onderhouden met Power BI Report Server. Power BI Report Server is een on-premises server die ondersteuning biedt voor de implementatie en distributie van interactieve Power BI-rapporten, en gepagineerde rapporten, volledig binnen de grenzen van de firewall van de organisatie. Met Power BI Premium kan het aantal virtuele kernen dat een organisatie inricht in de cloud, ook on-premises worden geïmplementeerd met behulp van Power BI Report Server, zonder de capaciteit te hoeven opsplitsen. Organisaties kunnen kiezen voor Power BI in de cloud, of besluiten om rapporten on-premises te houden met behulp van Power BI Report Server en in hun eigen tempo over te stappen naar de cloud.

Zie [Aan de slag met Power BI Report Server](report-server/get-started.md) voor meer informatie.

**Hoe kunnen klanten toegang krijgen tot Power BI Report Server?**  
Power BI Report Server is beschikbaar via Power BI Premium of als een voordeel voor klanten met SQL Server EE met SA. Neem voor meer informatie contact op met uw Microsoft-vertegenwoordiger.

**Waarom is Power BI Report Server niet beschikbaar als voordeel voor klanten met SQL Server Standard of Enterprise Edition?**  
Power BI Report Server is beschikbaar voor SQL Server-klanten met EE + SA-licenties of voor aankoop via Power BI Premium. Power BI is een SaaS-service en voor Power BI Report Server zal hetzelfde aflevermodel op abonnementsbasis worden gevolgd.

## <a name="next-steps"></a>Volgende stappen
[Wat is Power BI Premium?](service-premium.md)  
[Releaseopmerkingen bij Power BI Premium](service-premium-release-notes.md)  
[Technisch document over Microsoft Power BI Premium](https://aka.ms/pbipremiumwhitepaper)  
[Een technisch document over een Power BI-implementatie voor de onderneming plannen](https://aka.ms/pbienterprisedeploy)  
[De verlengde Pro-proefversie activeren](service-extended-pro-trial.md)  

Hebt u nog vragen? [Misschien dat de Power BI-community het antwoord weet](https://community.powerbi.com/)

