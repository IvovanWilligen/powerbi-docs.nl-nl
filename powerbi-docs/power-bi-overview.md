---
title: Wat is Power BI?
description: 'Overzicht van Power BI en hoe de verschillende delen op elkaar aansluiten: Power BI Desktop, Power BI service, Power BI mobile, Report Server, Power BI embedded.'
author: maggiesMSFT
manager: kfile
ms.service: powerbi
ms.subservice: powerbi-service
ms.topic: overview
ms.date: 02/07/2019
ms.author: maggies
LocalizationGroup: Get started
ms.openlocfilehash: b1efe45d52b5a7a18a86407b41e8af287d3c8260
ms.sourcegitcommit: b717118c44499c8fd8f57534a275f2f78aacc0f1
ms.translationtype: HT
ms.contentlocale: nl-NL
ms.lasthandoff: 02/09/2019
ms.locfileid: "55971643"
---
# <a name="what-is-power-bi"></a>Wat is Power BI?
**Power BI** bestaat uit een verzameling softwareservices, apps en connectors die samenwerken om uw niet-gerelateerde gegevensbronnen om te zetten in coherente, visueel aantrekkelijke en interactieve inzichten. Uw gegevens kunnen bestaan uit een Excel-werkblad, maar ook uit een verzameling op de cloud gebaseerde en on-premises hybride datawarehouses. Met **Power BI** kunt u eenvoudig verbinding maken met uw gegevensbronnen, visualiseren en ontdekken wat belangrijk is, en dat delen met wie u maar wilt.

![diagram met invoerbronnen voor Power BI](media/power-bi-overview/power-bi-input-new.png)

**Power BI** kan snel en eenvoudig zijn. Zo kunt u bijvoorbeeld snel inzichten maken op basis van een Excel-spreadsheet of een lokale database. Maar **Power BI** is ook een robuust en geavanceerd programma waarmee uitgebreide modellen en realtime analyses kunnen worden gemaakt en de mogelijkheid maatwerkontwikkeling biedt. Het kan dus dienen als uw persoonlijke hulpprogramma voor rapportage en visualisatie. Het kan ook dienen als analyse- en beslissingsengine voor groepsprojecten, afdelingen of hele bedrijven.

## <a name="the-parts-of-power-bi"></a>De onderdelen van Power BI
Power BI bestaat uit de Windows-bureaubladtoepassing **Power BI Desktop**, de online SaaS-service (*software als een service*) **Power BI-service** en **mobiele apps** van Power BI voor Windows-, iOS- en Android-apparaten.

![Power BI Desktop, service, mobile](media/power-bi-overview/power-bi-blocks.png)

Deze drie elementen, **Power BI Desktop**, de **service** en de **mobiele apps**, zijn ontworpen om mensen zakelijke inzichten te laten ontdekken, te delen en te gebruiken op een manier die optimaal aansluit bij hun behoeften of rol.

Een vierde element, **Power BI Report Server**, stelt u in staat om Power BI-rapporten te publiceren op een on-premises rapportserver, nadat u ze hebt gemaakt in Power BI Desktop. Lees hier meer over [Power BI Report Server](#on-premises-reporting-with-power-bi-report-server).

## <a name="how-power-bi-matches-your-role"></a>Hoe Power BI aansluit bij uw rol
Hoe u Power BI gebruikt, is mogelijk afhankelijk van uw rol in een project of een team. Andere personen (eventueel met andere rollen) kunnen Power BI op een andere manier gebruiken en dat is prima!

Het kan bijvoorbeeld zijn dat u voornamelijk de **Power BI-service** gebruikt, maar dat uw collega die alle cijfers in zakelijk rapporten verwerkt, intensief gebruikmaakt van **Power BI Desktop** om rapporten te maken en deze in de Power BI-service te publiceren, waar u ze vervolgens kunt bekijken. Weer een andere collega op de verkoopafdeling gebruikt mogelijk vooral de mobiele Power BI-app om haar verkoopquota bij te houden en informatie over nieuwe verkoopleads in te winnen.

Als u een ontwikkelaar bent, kunt u Power BI API's gebruiken om gegevens naar gegevenssets te pushen of om dashboards en rapporten in te sluiten in uw eigen aangepaste toepassingen. Hebt u een idee voor een nieuwe visualisatie? Bouw de visualisatie zelf en deel deze met anderen.  

Het is ook mogelijk dat u op verschillende momenten verschillende elementen van **Power BI** gebruikt, afhankelijk van uw doelen of uw rol in een bepaald project.

Misschien gebruikt u **Power BI Desktop** om voor uw eigen team rapporten te maken met statistieken over de klantenbetrokkenheid. Of u volgt ontwikkelingen in de voorraad en het productieproces via een real-time dashboard in de service. U kunt uw gebruik van Power BI laten afhangen van de functies en services in Power BI die het beste bij uw situatie aansluiten. Elk onderdeel van Power BI staat tot uw beschikking: daarom is deze oplossing zo flexibel en overtuigend.

Bekijk documenten die betrekking hebben op uw rol:
- Power BI voor [***ontwikkelaars***](desktop-what-is-desktop.md)
- Power BI voor [***gebruikers***](consumer/end-user-consumer.md)
- Power BI voor [***ontwikkelaars***](developer/what-can-you-do.md)
- Power BI voor [***beheerders***](service-admin-administering-power-bi-in-your-organization.md)

## <a name="the-flow-of-work-in-power-bi"></a>De werkstroom in Power BI
Een veel voorkomende werkstroom in Power BI begint met het verbinding maken met gegevensbronnen en het bouwen van een rapport in **Power BI Desktop**. Vervolgens publiceert u dit rapport vanuit **Power BI Desktop** in de **Power BI-service** en deelt u het met de eindgebruikers in de **service** en **mobiele apps**, zodat zij het rapport kunnen bekijken en gebruiken.
Deze workflow is zeer gangbaar en laat zien hoe de drie belangrijkste Power BI-elementen elkaar aanvullen.

Hier volgt een gedetailleerde [vergelijking van Power BI Desktop en de Power BI-service](service-service-vs-desktop.md).

Maar wat moet u doen, als u niet klaar bent om uw inhoud te verplaatsen naar de cloud maar uw rapporten wilt beveiligen met een bedrijfsfirewall?  Lees verder.

## <a name="on-premises-reporting-with-power-bi-report-server"></a>On-premises rapportage met Power BI Report Server
Maak, implementeer en beheer Power BI-, mobiele en gepagineerde rapporten on-premises met een reeks kant-en-klare hulpprogramma's en services die worden geboden door Power BI Report Server.

![diagram voor on-premises](media/power-bi-overview/power-bi-report-server2.png)

Power BI Report Server is een oplossing die u implementeert achter de firewall. Vervolgens kunt u uw rapporten op verschillende manieren aanbieden aan de juiste gebruikers, zoals weergegeven in een webbrowser, op een mobiel apparaat of als een e-mailbericht. En omdat Power BI Report Server compatibel is met Power BI in de cloud, kunt u uw inhoud naar de cloud verplaatsen op het moment dat u er klaar voor bent. 

Lees hier meer over [Power BI Report Server](report-server/get-started.md).

## <a name="next-steps"></a>Volgende stappen
[Aanmelden, gegevens ophalen en kennismaken met Power BI-service](service-the-new-power-bi-experience.md)   
[Zelfstudie: Aan de slag met de Power BI-service](service-get-started.md)
[Quickstart: verbinding maken met gegevens in Power BI Desktop](desktop-quickstart-connect-to-data.md)