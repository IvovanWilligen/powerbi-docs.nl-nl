---
title: Wat is Power BI?
description: 'Overzicht van Power BI en hoe de verschillende delen op elkaar aansluiten: Power BI Desktop, Power BI service, Power BI mobile, Report Server, Power BI embedded.'
author: davidiseminger
manager: kfile
ms.service: powerbi
ms.subservice: powerbi-service
ms.topic: overview
ms.date: 11/13/2018
ms.author: davidi
LocalizationGroup: Get started
ms.openlocfilehash: bc712b892cd35259bc036f41b6e3e16a5388ffad
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: nl-NL
ms.lasthandoff: 01/15/2019
ms.locfileid: "54293061"
---
# <a name="what-is-power-bi"></a>Wat is Power BI?
**Power BI** bestaat uit een verzameling softwareservices, apps en connectors die samenwerken om uw niet-gerelateerde gegevensbronnen om te zetten in coherente, visueel aantrekkelijke en interactieve inzichten. Of uw gegevens nu bestaan uit een eenvoudig Excel-spreadsheet of een verzameling van cloudgebaseerde en on-premises hybride datawarehouses, met **Power BI** kunt u eenvoudig verbinding maken met uw gegevensbronnen, visualiseren (of ontdekken) wat belangrijk is en dat delen met wie u maar wilt.

![diagram met invoerbronnen voor Power BI](media/power-bi-overview/power-bi-input-new.png)

**Power BI** kan snel en eenvoudig zijn. Zo kunt u bijvoorbeeld snel inzichten maken op basis van een Excel-spreadsheet of een lokale database. Maar **Power BI** is ook een robuust en geavanceerd programma waarmee uitgebreide modellen en realtime analyses kunnen worden gemaakt en de mogelijkheid maatwerkontwikkeling biedt. Power BI kan dus fungeren als een persoonlijk hulpprogramma voor rapportage en visualisatie, maar ook als de analyse- en besluitvormingsmotor achter groepsprojecten, afdelingen en complete bedrijven.

## <a name="the-parts-of-power-bi"></a>De onderdelen van Power BI
Power BI bestaat uit de Windows-bureaubladtoepassing **Power BI Desktop**, een online SaaS-service (*software als een dienst*) met de naam de **Power BI-service** en Power BI -Mobiel **-apps** voor Windows-telefoons en -tablets en iOS- en Android-apparaten.

![Power BI Desktop, service, mobile](media/power-bi-overview/power-bi-blocks.png)

Deze drie elementen, **Desktop**, de **service**en **Mobiel**, zijn ontworpen om op basis van de behoeften of de rol van de gebruik een zo efficiënt mogelijke manier te bieden om zakelijke inzichten te maken, te delen en te gebruiken.

## <a name="how-power-bi-matches-your-role"></a>Hoe Power BI aansluit bij uw rol
Hoe u Power BI gebruikt, is mogelijk afhankelijk van uw rol in een project of een team. Het is heel goed mogelijk dat andere personen, met andere rollen, Power BI op een andere manier gebruiken.

Het bijvoorbeeld mogelijk dat u voornamelijk de **Power BI-service** gebruikt, dat uw collega die alle cijfers in zakelijk rapporten verwerkt, intensief gebruikmaakt van **Power BI Desktop** (en de Desktop-rapporten naar de Power BI-service publiceert, die u vervolgens bekijkt). En weer een ander collega op de verkoopafdeling gebruikt mogelijk voornamelijk haar mobiele Power BI-app om haar verkoopquota in de gaten te houden en om informatie over nieuwe verkoopleads aan te boren.

Als u een ontwikkelaar bent, kunt u Power BI API's gebruiken om gegevens naar gegevenssets te pushen of om dashboards en rapporten in te sluiten in uw eigen aangepaste toepassingen. Hebt u een idee voor een nieuwe visualisatie? Bouw de visualisatie zelf en deel deze met anderen.  

Het is ook mogelijk dat u op verschillende momenten verschillende elementen van **Power BI** gebruikt, afhankelijk van wat u probeert te bereiken of wat uw rol voor een bepaald project of bepaalde taak.

Misschien houdt u de voorraadontwikkeling en de productievoortgang in de gaten via een realtime dashboard in de service en gebruikt u **Power BI Desktop** om rapporten met statistieken voor klantcontacten voor uw eigen team te maken. Hoe u Power BI gebruikt, is mogelijk afhankelijk van welke functie of service van Power BI het meest geschikt is voor uw situatie. Hoe dan ook, elk onderdeel van Power BI is beschikbaar voor u en dit is precies wat Power BI zo flexibel en interessant maakt.

U kunt als volgt documenten verkennen die betrekking hebben op uw rol:
- Power BI voor [***ontwikkelaars***](desktop-what-is-desktop.md)
- Power BI voor [***gebruikers***](consumer/end-user-consumer.md)
- Power BI voor [***ontwikkelaars***](developer/what-can-you-do.md)
- Power BI voor [***beheerders***](service-admin-administering-power-bi-in-your-organization.md)

## <a name="the-flow-of-work-in-power-bi"></a>De werkstroom in Power BI
Een veel voorkomende werkstroom in Power BI begint met het verbinding maken met gegevensbronnen en het bouwen van een rapport in **Power BI Desktop**. Dit rapport wordt vervolgens vanuit **Desktop** gepubliceerd in de **Power BI-service**, en gedeeld zodat gebruikers van de **service** en van de **mobiele versie** het rapport kunnen *gebruiken* (bekijken en acties in het rapport uitvoeren).
Soms wilt u collega’s wellicht dezelfde machtigingen verlenen die u zelf hebt (*creator*-machtigingen), zodat ze de **service** ook kunnen gebruiken om rapporten te bewerken, dashboards te maken en hun werk te delen.

Het gebeurt niet altijd op deze manier, hoewel dit wel een van de meest voorkomende werkstromen is waarin duidelijk wordt hoe de drie hoofdonderdelen van Power BI elkaar aanvullen.

Maar wat moet u doen, als u niet klaar bent om uw inhoud te verplaatsen naar de cloud maar uw rapporten wilt beveiligen met een bedrijfsfirewall?  Lees verder.

## <a name="on-premises-reporting-with-power-bi-report-server"></a>On-premises rapportage met Power BI Report Server
Maak, implementeer en beheer Power BI-, mobiele en gepagineerde rapporten on-premises met een reeks kant-en-klare hulpprogramma's en services die worden geboden door Power BI Report Server.

![diagram voor on-premises](media/power-bi-overview/power-bi-report-server2.png)

Power BI Report Server is een oplossing die u implementeert achter de firewall. Vervolgens kunt u uw rapporten op verschillende manieren aanbieden aan de juiste gebruikers, zoals weergegeven in een webbrowser, op een mobiel apparaat of als een e-mailbericht. En omdat Power BI Report Server compatibel is met Power BI in de cloud, kunt u uw inhoud naar de cloud verplaatsen op het moment dat u er klaar voor bent.

## <a name="next-steps"></a>Volgende stappen
[Aanmelden, gegevens ophalen en kennismaken met Power BI-service](service-the-new-power-bi-experience.md)   
[Zelfstudie: Aan de slag met de Power BI-service](service-get-started.md)
